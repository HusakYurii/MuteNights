<style>
	.about {
		padding: 40px 0;
	}
	.about p {
		font-size: 2rem;
	}

</style>
<div class="about">
	<p>
		Фестиваль німого кіно та сучасної музики «Німі ночі» — щорічний кінофестиваль метою якого є популяризація та переосмислення німої кінокласики засобами сучасної музики. 
	
	<br>
	<br>

		Фестиваль засновано Іваном Козленком та Катериною Мальцевою в 2010 році в Одесі як данину місту, з якого розпочався стрімкий розвиток українського кінематографу 1920-х років, що увінчався створенням низки світових шедеврів та формуванням однієї з найпотужніших в Європі національних кіноіндустрій. 
	
	<br>
	<br>

		Від 2017 року місцем його регулярного проведення як національного фестивалю архівного кіно також стане Київ, де в фільмофонді Національного центру Олександра Довженка зберігається найповніша в Україні збірка німого кіно
	
	<br>
	<br>

		Основним завданням фестивалю є популяризація німого кіно, створеного в Україні та закордоном українськими кіномитцями, демонстрація українсько-європейських культурних впливів та культурного взаємопроникнення, оприявлення урбаністичної складової української культури 1920–1930-х рр.
	
	<br>
	<br>

		Фестиваль націлений на повернення в Україну незаслужено забутих, або заборонених імен популярних на Заході акторів, режисерів, художників українського походження, які зробили суттєвий внесок в історію світового кінематографу першої третини 20 ст., але в Україні досі лишаються невідомими. Таке повернення є символічним актом культурної «репатріації» й водночас зворотної трансплантації мистецького досвіду й сприяє "доукомплектації" української модерної урбаністичної культури.
	
	<br>
	<br>

		Водночас фестиваль повертає в сучасний мистецький контекст українські фільми Олександра Довженка, Дзиґи Вертова, Івана Кавалерідзе, визнані шедеврами світового кіноавангарду. Глибинною метою фестивалю є подолання німоти та культурної амнезії української модерної культури.
	
	<br>
	<br>

		В програму фестивалю з міжнародних архівів відбираються німі фільми, зняті в Україні або за кордоном за участю українських кіномитців. Українські та іноземні музиканти протягом кільком місяців створюють оригінальний музичний супровід до програмних стрічок, й представляють його наживо в рамках фестивальних кіноперформансів, які є симбіозом кінопоказу та музичного концерту.
	
	<br>
	<br>

		Українська та іноземна програми складаються з сетів, кожен з яких має "титул" - ім'я українського або іноземного актора, й є присвятою йому. 
	
	<br>
	<br>

		Цьогорічна субназва фестивалю «Повернення» символізує водночас неймовірне повернення двох українських німих фільмів, дивом вцілілих в архівах двох найбільш постраждалих в результаті Другої світової війни держав, символічну репатріацію та включення в культурний обіг непересічних постатей європейського та світового кіномистецтва, змушених покинути Україну маже сто років тому внаслідок війн та революцій, та повернення самого фестивалю в Одесу, місто, де він був започаткований 9 років тому.
	</p>
	<br>
</div>

